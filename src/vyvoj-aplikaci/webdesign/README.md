# Webdesign

Webdesign je obor zabývající se návrhem uživatelského rozhraní a vzhledu - "obal prodává a první dojem můžeme udělat jenom jeden".
Cílem je vytvořit web, který na uživatele zapůsobí předem stanoveným způsobem. Webdesing úzce souvisí se SEO, marketing a copywriting (psaní reklamních a marketingových textů).
Webdesing definuje:

- vizuální prvky
- použité technologie
- obsah
- výkon a účel webu či aplikace

Proces webdesignu začíná u návrhářských programů a končí html, css a javascript kódem. Úkolem webdesignu je seskládat elementy a jejich atributy takovým způsobem, aby udrželi uživatele a aby pro něj bylo jednoduché stránky používat.

## Zásady správného webdesignu

Při tvorbě je potřeba myslet na

- přístupnost a použitelnost (na všech zařízeních a jde lehce ovládat. Volíme dostatečnou velikost fontu, barvu, kontrast, ... vše tak, aby návštěvník nemusel zbytečně přemýšlet nad významem jeho položek, ani funkcí tlačítek nebo smyslem formuláře – nic by zkrátka nemělo nabourávat uživatelskou zkušenost (UX))
- informační struktura a intuitivnost (už při návrhu bychom měli promýšlet informační strukturu, třídění informací na webů, pojmenování jednotlivých sekcí a položek v menu, všechny stránky by měli být graficky sjednocené, ... zároveň by měl být web intuitivní - ovládání webu se shoduje s myšlením zákazníka)
- vzhled a funkčnost (smysluplnost prvků "opravdu musí na stránce být", web je plynulý, mobile first indexing - Google v posledních začal prioritně indexovat mobilní weby, ...)
- dodržování stylistických a typografických pravidel (vyvážení a symetrie - každý prvek má svou váhu, opakování - opakování sjednocuje a posiluje design. Opakování je podstatné i mimo web, napříč marketingovými médii..., kontrast - vytvoří asymetrickou rovnováhu v designu webu. Takové prvky vystupují z celkového designu stránky a na uživatele jakoby "vyskočí", bílý prostor - umožňuje jednotlivým prvkům designu webu takzvaně dýchat. Díky většímu bílému prostoru je návštěvník schopen snadněji oddělit prvky designu webu od sebe. Jenom použitím bílého prostoru můžeme dosáhnout vylepšení designu webu z průměrného na nadprůměrný.)
- budování důvěryhodnosti
- Přesvědčivost - využití principů lidského chování k získání konverze
- Emocionální propojení - využití emocí u návštěvníků
- Příjemnost - web zanechá u zákazníka kladný pocit -> opakované navštěvování
- Smysluplnost - web je složen systematicky a smysluplně

**_Každý web je unikátní_** - mnoho webů pravidla "správného webdesignu porušuje" a i tak jsou poutavé, fungují a mají efektivní výsledek. Hlavní je, aby webové stránky odvyprávěly příběh dané firmy, byly srozumitelné a poutavé.

## Tři pilíře webu

## Co je cílem webdesignu?

Hlavním cílem firemní webové stránky není zaujmout krásným designem. "Pokud budou chtít lidé uspokojit své estetické cítění, pošlete je do galerie." Cílem firemní stránky je přivést vám zákazníky. Design je subjektivní a neměřitelný. Návštěvnost, čas na webu, prokliky, ... to vše se dá měřit.
Nenechávejte uživatele hádat:

- o čem web je (stručnost je lepší jak "originalita")
- co má návštěvník na webu dělat (získat nové klienty, informovat stávající, prodat, ... řekněte jim to. Ukažte jim, na co kliknout. Dejte na web výraznou výzvu k akci, kterou nemohou přehlédnout.)
- proč to má dělat (vyjmenujte v čem jste lepší, hmatatelné důkazy, "vaši pračku opravíme do 48 hodin od zavolání!" A co slibujete, to taky dodržte. Důležité viditelné hned po příchodu na web. Viditelnou část webu po příchodu uvidí 100% uživatelů. Nižší části webu jen 60-20%. Nepřipravte se zbytečně o 80% konverzí jen kvůli tomu, že budete mít důležité informace malým písmem naspodu stránky.)

Nesnažte se být originální za každou cenu. Jednoduchost a přehlednost téměř vždy vítězí nad pokusem o to být zajímavý. Odstraňte vše co nepřizpívá ke konverzi (zákazník provede požadovanou akci). Občas méně znamená více. Jednoduché weby občas vzbuzují více estetický dojem než ty komplexní. Pozor na **_rušivé pozadí webu, nejednoznačná hierarchie, špatně čitelné texty nebo nevýrazná výzva k akci jsou často zárukou nižšího počtu konverzí._**

Neporušujte základní zvyklosti. Logo je vlevo nahoře, menu nahoře či vlevo, ... kolonka pro vyhledávání je na dobře viditelném místě. Pokud uživatel najde co potřebuje, často to i koupí. Je důležitý email či telefon? Zvýraznit a vytvořit z něj třeba klikatelný odkaz. Na druhou stranu - nenechte se zvyklostí svázat. Web má odrážet vaši firmu. U barev je ideální kombinace dvou až tří barev a třetí kontrastní barva pro tlačítka a výzvy k akci. U fontů je důležitá čitelnost a první dojem. Technicky vypadající font nebude dobře působit na webu mateřské školky. Netypické rozložení webu zhoršuje orientaci a uživatelé jsou z něj častěji frustrovaní. Málo kontrastní a špatně čitelné písmo dojem nevylepší.

Pokud je to potřeba, nebojte se delších textů. Pokud jsou texty relevantní, nebojte se je přidat. Zamyslete se, jaké pochyby mohou vaši zákazníci mít a předem je vyvraťte. JASNĚ UKAŽTE, CO NÁVŠTĚVNÍK ZÍSKÁ. Lidi zajímá, co jim můžete nabídnout. Dejte textu srozumitelnost, vizuální hierarchii, jednoznačné a srozumitelné nadpisy (uživatel si přečte nadpis a až pak, když ho zaujme, ve čtení pokračuje), ...

Testujte, měřte a zkoušejte

- Jste schopni do deseti vteřin zjistit o čem web je? Jaké zboží nebo služby nabízí?
- Je zřejmé, jaký užitek získáte koupí nabízeného zboží nebo služby?
- Dokážete zjistit, proč si zboží nebo službu koupit raději na vašem webu než u konkurence?
- Je na první pohled jasné, co máte udělat pro koupi nabízeného zboží nebo objednávku služby?
- Jsou nadpis a podnadpis natolik zajímavé, aby vás přiměly k četbě dalšího textu?
- Působí web důvěryhodně, jsou všechna důležitá tvrzení podepřena nějakým důkazem?
- Je proces koupě produktů nebo objednání služby jednoduchý a srozumitelný?
- Je design webu přehledný, neztrácíte se v záplavě nepodstatných informací? Nepůsobí web přeplácaně?
- Nepostrádá web naopak podstatné informace? Jsou snadno k nalezení?
- Nabízí web viditelné kontaktní údaje? Lze snadno najít, kdo je provozovatelem webu?
- Jak web vypadá na různě velkých obrazovkách, včetně tabletů a mobilů? A na nejpoužívanějších webových prohlížečích?

## Tvorba www stránek probíhá v krocích 0. krok – strategie webu, návrh řešení

- Nejdříve se konzultuje strategii webové prezentace.
- Návrh řešení obsahuje návrh provozu webu a harmonogramu vývoje

1. krok – architektura, struktura webu, webdesign

   - vytvoříme architekturu nového webu, která je pak jednoznačným zadáním pro tvorbu prezentace.

   - Na základě zadání se předloží grafický návrh.

2. krok – šablona, HTML, implementace redakčního systému

   - Poté se vytvoří validní šablona webu a naprogramujeme vše potřebné k jeho správnému fungování

3. krok – obsah, SEO, optimalizace

   - Následně se řeší optimalizace obsahu pro vyhledávače

4. krok – provoz, hosting

   - Hotový web se nasadí na hosting a zajistí se jeho funkční provoz.

## Technologie a nástroje pro webdesing

Nástroje pro návrh a tvorbu webdesignu Adobe Photoshop, Adobe XD, Figma, Sketch, Invision, ... každý nástroj má své pro a proti a záleží na tom, co od něj očekáváme.
Základní layout webu jde rychle navrhnout v Adobe XD a následně podrobně zpracovat v Adobe Photoshopu.

## Definice

### User Experience (UX)

- Na první pohled neviditelný
- Návrh produktu/služby tak, aby splnil uživatelovy požadavky
- Je zaměřen na uživatele, jejich potřeby a cíle
- Netýká se jen webů a aplikací

https://www.cojeuxui.cz/

### User Interface (UI)

- Na první pohled viditelný
- Návrh prvků, celku, animací a interakcí tak, aby uživatele vizuálně provedl a naplnil tak UX
- Je zaměřen na uživatele, jejich potřeby a cíle
- Týká se pouze webů a aplikací

https://www.cojeuxui.cz/

### SEO a co hodnotí, k čemu je

SEO je zkratka anglického „search engine optimization”. V českém prostředí se používá „optimalizace pro vyhledávače”. SEO hodnocení ovlivňuje pořadí výsledků ve vyhledávání.
Hodnocení stránek se dá rozdělit na

- level "doména"
  - analýza domény: délka doménového jména, TLD rozšíření (top level domain), SSL certifikáty (zabezpečená komunikace), ...
  - odkazy na web: založen na odkazů a citací webu, ověřuje kvalitu a pravdivost webu, PageRank (ohodnocení stránek 0,25 - nové a méně důležité až 10 důležité stránky, na které se hodně odkazují ostatní weby), ...
  - analýza klíčových slov: shoda klíčových/často vyskytujících slov a výrazů na stránce s hledaným výrazem, četnost, ...
  - metrika značky: offline využití webu, zmínky o značce v mediích, data prohlížeče o webové stránce, ...
- level "stránka"
  - sociální měřítko: kvalita tweetnutých odkazů, Facebook sdílení, Google, ...
  - odkazy na stránku: PageRank, Trust metrics, kvalita odkazů pomocí root domén, samotná odkazy, kvalita odkazů z původních stránek, ...
  - kontrola klíčových slov a kontentu: relevantnost obsahu, optimalizace klíčových slov v kontentu, algoritmus hodnotící score tématu a obsahu + jeho kvalitu, ...
  - Agnostic kontrola obsahu: délka kontentu, čitelnost, unikátnost, načítací rychlost, strukturace dat, HTTPS, ...
- level "uživatel": data měření SERP: (Search Engine Results Pages), clickstream data (data o klikání), CTR (Clickthrough rate - prokliknutí), předchozí levely

viz. obrázek https://moz.com/images/cms/MDES-1230_Learn_Ctr_Google_Ranking_Factor_Influences_Donut_Short.jpg?w=880&auto=compress%2Cformat&fit=crop&dm=1632778221&s=3f3abea5adea9bf469fb930f992238f4

### Responzivní vs Adaptivní web

Weby se dají rozdělit též podle zobrazení

#### Fixní design

Web je vytvořen pro jedno rozlišení. Dříve se takhle dělala většina webů (nejčastěji 980px). Pokud zobrazíme tento web na mobilu, bude vypadat stejně jako na počítači, ale zmenšený na velikost displaye. To je většinou obtížně čitelné, takže jste nuceni nazoomovat na část, kterou chcete přečíst a poté v tomto zvětšeném režimu na stránce hledat další informace. Některé nabízí mobilní zobrazení na "m.domena".

#### Fluidní (plovoucí) design

Šířka webu se udává relativně (v procentech). Při zobrazení webu na menších rozlišeních se web tedy vždy přizpůsobí v daném poměru. Toto řešení není příliš ideální po mobilní zařízení, obzvláště pak telefony, protože dochází pouze k zmenšení obsahu v daném poměru, tedy pokud máte 3 slupce textu na desktopu, tak je budete mít i na telefonu, kam se ale bohužel kvůli malému rozlišení obsah přehledně nevejde.

#### Responzivní design

Vychází z principů fluidního designu, ale ještě zde přibývá možnost upravovat jednotlivé bloky pro různé rozlišení (za pomoci tzn. CSS Media Queries) a responsivních obrázků. To znamená, že například na počítači můžeme návštěvníkovi poskytnout 3 sloupce s obsahem, ale na menších rozlišeních např. tablety již pouze 2 sloupce a na mobilu již pouze jeden. Responsivní design tedy využívá detekci rozlišení u klienta v prohlížeči, aby upravil tomuto rozlišení rozvržení bloků na stránce. A také pro různá rozlišení poskytuje různé obrázky, které jsou přizpůsobeny pro dané zařízení. Výhodou responsivního designu je, že se dokáže přizpůsobit web libovolnému rozlišení s jednou HTML šablonou.

#### Adaptivní design

Adaptivní design je velice podobný responsivnímu. Na různých zařízeních poskytnete různé rozložení prvků, ale s tím rozdílem, že zde se používá detekce na serveru a do zařízení se posílá již optimální kód a obsah přímo pro dané zařízení. To znamená, že se vytvoří více HTML šablon pro různá zařízení a server rozhodne, která šablona bude poslána do daného zařízení.
Jak to tedy vypadá v praxi, může vidět na následujícím obrázku.
Výhodou adaptivního přístupu je to, že do zařízení posíláme jen ty data (HTML, CSS, JS), které opravdu v zařízení chceme zobrazit. Díky tomu může být web rychlejší, protože neposílá všechny data do mobilních zařízení a navíc je možné získat o zařízení mnohem více informací, jako například podporu různých technologií (jako jsou CSS3, HTML5), přítomnost různých doplňků (Java, Flash) a různé podpory API v prohlížeči.

## Aktuální trendy

- humorné zpracování stránek
- scrool pages s animacemi
- horizontální scroolování
- scroollytelling
- scrolling cards
- abstrakce, koláže, ...
- rozostření a glass efekt
- černá bílá, organicky a nenápadně, ...
- 3D efekty

## Zdroje

Uvod atd.: https://www.rascasone.com/cs/blog/webdesign-tipy-pravidla-trendy
Zasady spravneho designu webu: https://www.tripon.cz/dulezite-principy-designu-webu/
Co je cilem webu: https://www.marketingppc.cz/marketing/webdesign-ktery-prodava/
UI a UX https://www.cojeuxui.cz/
https://moz.com/search-ranking-factors/survey-results
https://moz.com/learn/seo/what-is-seo
https://designdev.cz/responsivni-ci-adaptivni-design
https://webflow.com/blog/web-design-trends-2022
https://raidboxes.io/cs/blog/webdesign-development/webdesign-trends-2021/
