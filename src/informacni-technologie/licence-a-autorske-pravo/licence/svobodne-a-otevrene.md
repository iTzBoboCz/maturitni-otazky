# Svobodné a otevřené licence

Podle [Richarda Stallmana](https://cs.wikipedia.org/wiki/Richard_Stallman) sem patří tyto [čtyři svobody](https://cs.wikipedia.org/wiki/Svobodn%C3%BD_software#Historie_term%C3%ADnu_svobodn%C3%BD_software):

> 1. používat program za jakýmkoliv účelem
> 2. studovat, jak program pracuje a možnost přizpůsobit ho svým potřebám
> 3. šířit kopie programu
> 4. vylepšovat program a zveřejňovat zlepšení, aby z nich mohla mít prospěch celá komunita

Mezi klasické svobodné licence patří MIT, Apache 2, Mozilla Public License.

Pro data a umění je možné použít Free Art License a Creative Commons.

## Public domain (volná díla)

Díla, u kterých uplynula doba ochrany majetkových práv (copyright).

Dílo můžeme označit za volné i před expirací autorských práv (tzn. napíšeme např. do zápatí, že je volné) nebo použítím [Public-domain-equivalent licence](https://en.wikipedia.org/wiki/Public-domain-equivalent_license) (např. CC0 nebo méně známou Unlicense).

Podle naší právní úpravy není možné se autorských práv vzdát, ale je možné nabídnout bezúplatnou licenci.

## Copyleft

Od běžných svobodných licencí se liší tím, že odvozené dílo musí využívat stejnou licenci. Toto je možné obejít pouze v případě, pokud máme souhlas všech vlastníků autorskách práv. Příkladem je velice kontroverzní změna z GPLv2 na GPLv3 u [Audacity](https://github.com/audacity/audacity/discussions/932).

Můžete se setkat také s alternativním názvem [virální licence](https://en.wikipedia.org/wiki/Viral_license).

Nejznámější copyleftové licence pochází od [FSF (Free Software Foundation)](https://cs.wikipedia.org/wiki/Free_Software_Foundation), která vytvořila rodinu GPL (GNU General Public Licence). FSF byla založena již zmiňovaným [Richardem Stallmanem](https://cs.wikipedia.org/wiki/Richard_Stallman).

GPLv2 používá například linuxový kernel.
