# Webdesign

Webdesign je obor zabývající se návrhem uživatelského rozhraní (UI) a vzhledu webových stránek/aplikací. Jeho cílem je vytvořit návrh webu, který na uživatele zapůsobí předem stanoveným způsobem.

S webdesingem úzce souvisí [SEO](#seo-search-engine-optimization), marketing a copywriting (psaní reklamních a marketingových textů).

Webdesing definuje:

- vizuální prvky
- použité technologie
- obsah
- výkon
- účel webu či aplikace

Úkolem webdesignera je seskládat elementy a jejich atributy tak, aby stránky bylo jednoduché používat a aby udržely pozornost uživatele. Po dokončení koncepce webu začínájí pracovat vývojáři.

## Proč?

> "...obal prodává a první dojem můžeme udělat jenom jeden."

## Zásady správného webdesignu

Mezi hlavní zásady patří přístupnost (accessibility), která je důležitá pro čtečky a postižené lidi. Dále je důležitá informační struktura (Kde by to uživatel hledal?) a intuitivnost (Jak bude zákazník web ovládat?).

Web by měl být graficky jednotný a webdesigner by se měl řídit pomocí základních stylistických a typografických pravidel, například těchto:

- **vyvážení a symetrie** - každý prvek má svou váhu
- **opakování** - sjednocuje a posiluje design
- **kontrast** - prvky vystupují z celkového designu stránky a upoutají uživatelovu pozornost

Důležitá je však i psychologie:

- **emocionální propojení** - využití emocí u návštěvníků
- **příjemnost** - web zanechá u zákazníka kladný pocit, takže se vrátí
- **důvěryhodnost** - důležité například u bank a eshopů

Web by se měl na všech zařízeních lehce ovládat. Volíme dostatečnou velikost fontu, barvu, kontrast.

Důležité informace by měly být uživateli zřetelné na první pohled. Viditelnou část webu po příchodu uvidí 100% uživatelů. Nižší části webu jen 60-20%.

Webdesigner by si měl dát pozor na rušivé pozadí webu (např. postranní reklamy na CZC), nejednoznačnou hierarchii, špatně čitelné texty a nevýrazné výzvy k akci.

## Co je cílem webdesignu?

Hlavním cílem firemní webové stránky není zaujmout krásným designem, ale přivést zákazníky. Design je sice subjektivní a neměřitelný, ale návštěvnost, strávený čas na webu a prokliky změřit můžeme.

Návštěvník by měl na webu jednoduše zjistit tyto informace:

- O čem web je? (stručnost je občas lepší jak originalita)
- Co tam mohu dělat?
- Proč to mám dělat? (Proč jsme lepší než konkurence?)
- Kde najdu informace? (kontakt, obchodní podmínky, ...)

## Průběh tvorby stránek

0. krok – strategie webu, návrh řešení

   - Nejdříve se konzultuje strategii webové prezentace.
   - Návrh řešení obsahuje návrh provozu webu a harmonogramu vývoje

1. krok – architektura, struktura webu, webdesign
   - vytvoříme architekturu nového webu, která je pak jednoznačným zadáním pro tvorbu prezentace.
   - Na základě zadání se předloží grafický návrh.
2. krok – šablona, HTML, implementace redakčního systému
   - Poté se vytvoří validní šablona webu a naprogramujeme vše potřebné k jeho správnému fungování
3. krok – obsah, SEO, optimalizace
   - Následně se řeší optimalizace obsahu pro vyhledávače
4. krok – provoz, hosting
   - Hotový web se nasadí na hosting a zajistí se jeho funkční provoz.

## Technologie a nástroje pro webdesing

Existuje vícero typů nástrojů pro webdesign. Každý má své pro a proti a záleží na tom, co od něj očekáváme. Některé nejpoužívanější:

- Figma, InVision (cloud)
- Sketch, Adobe XD (desktop)

## UX a UI

### User Experience (UX)

Na první pohled neviditelný. Návrh produktu/služby tak, aby splnil uživatelovy požadavky. Je zaměřen na uživatele, jejich potřeby a cíle. Netýká se jen webů a aplikací.

### User Interface (UI)

Na první pohled viditelný. Návrh prvků, celku, animací a interakcí tak, aby uživatele vizuálně provedl a naplnil tak UX. Je zaměřen na uživatele, jejich potřeby a cíle. Týká se pouze webů a aplikací.

## SEO (Search Engine Optimization)

SEO hodnocení ovlivňuje pořadí výsledků ve vyhledávání.

Vyhledávací enginy (Google, Bing,..) záměrně nezveřejňují svůj algoritmus pro ranking.

Některé metriky webu je možné otestovat pomocí technologie Lighthouse v Chromium-based prohlížečích (CTRL + I -> Lighthouse) a nebo rovnou na [této stránce od Googlu](https://web.dev/measure/).

V českém prostředí se setkáte také s termínem „optimalizace pro vyhledávače”.

### Doména

V rámci SEO se hodnotí i délka doménového jména, použité TLD (.com, .org, .eu, .cz) a také SSL certifikáty (zabezpečená komunikace).

Čím je na náš web více odkazováno (backlink), tím lépe boduje v pravdivosti. Záleží však také na skóre stránek, které na naši stránku odkazují.

Do rankingu nalezených stránek se promítá také četnost klíčových slov na stránce a jejich shoda s hledaným výrazem. Toto je součástí tzv. SERP (Search Engine Results Pages).

### Stránka

Stejně jako u domény se zde počítá skóre backlinků, relevance klíčových slov u vyhledávání a , ale tentokrát na úrovni jednotlivých stránek (např. článků).

Dále se zde hodnotí délka obsahu, čitelnost a načítací rychlost (obrázky, skripty,..).

Součástí indexu je také popularita, která souvisí s počtem kliknutí na stránku - clickstream data (data o klikání), CTR (Clickthrough rate - prokliknutí).

## Typy zobrazení

### Fixní design

Web je tvořen pro jedno rozlišení. Dříve se takhle dělala většina webů (nejčastěji 980px). Pokud zobrazíme takový web na mobilu, bude vypadat stejně jako na počítači.

Protože design není responsivní, jste nuceni nazoomovat na část, kterou si chcete přečíst a poté v tomto zvětšeném režimu na stránce hledat další informace. Některé stránky nabízí fixní mobilní zobrazení na "m.domena" (např. YouTube - m.youtube.com).

### Fluid (plovoucí) design

Šířka webu se udává relativně (s pomocí CSS Grid layoutů nebo v procentech, rem, vw,..). Dochází ke zmenšení/zvětšení obsahu v poměru, takže 3 slupce textu na desktopu zůstanou jako 3 i na telefonu.

Problémem je, že obsah stránky se vedle sebe kvůli malému rozlišení nemůže přehledně vejít.

### Responzivní design

Vychází z principů fluid designu, ale přizpůsobujeme zde jednotlivé bloky pro různá rozlišení pomocí CSS Media Queries a responsivních obrázků (různých rozlišení).

To nám umožňuje na počítači návštěvníkovi obsah přizpůsobit například do 3 sloupců, zatímco na mobilu jen do jednoho.

Detekce rozlišení a přizpůsobení stránky probíhá u klienta v prohlížeči.

Výhodou responsivního designu je, že se dokáže přizpůsobit web libovolnému rozlišení s jednou HTML šablonou.

### Adaptivní design

Detekce zařízení probíhá na serveru (pomocí zaslané HTTP hlavičky [User-Agent](https://developer.mozilla.org/en-US/docs/Glossary/User_agent)).

Od responsivního designu se liší tím, že server spočítá "optimální" layout a klientovi zašle pouze výsledek. Pokud bychom si změnili velikost okna, náš prohlížeč by musel udělat další dotaz na server. Takto funguje například YouTube.

Asi jeho jedinou výhodou je menší objem přenesených dat, protože zasíláme pouze to, co se zobrazí.

## Aktuální trendy

- humorné zpracování stránek
- scrollovací stránky s animacemi
- abstrakce
- koláže
- rozostření a glass efekt
- černá a bílá
- 3D efekty

## Zdroje

Uvod atd.: https://www.rascasone.com/cs/blog/webdesign-tipy-pravidla-trendy
Zasady spravneho designu webu: https://www.tripon.cz/dulezite-principy-designu-webu/
Co je cilem webu: https://www.marketingppc.cz/marketing/webdesign-ktery-prodava/
UI a UX https://www.cojeuxui.cz/
https://moz.com/search-ranking-factors/survey-results
https://moz.com/learn/seo/what-is-seo
https://designdev.cz/responsivni-ci-adaptivni-design
https://webflow.com/blog/web-design-trends-2022
https://raidboxes.io/cs/blog/webdesign-development/webdesign-trends-2021/
