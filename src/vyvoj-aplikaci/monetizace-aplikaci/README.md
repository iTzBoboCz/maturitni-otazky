# Monetizace aplikací

Monetizace aplikace slouží k pokrytí nákladů za aplikaci a případný dlouhodobý pasivní příjem z ní. Jedná se o velmi důležitou část projektu a mělo by se na ni myslet již od samého začátku. Každý projekt, ať už jde o webovou stránku, mobilní či desktopovou aplikaci nebo dokonce hru, potřebuje nějaký systém, pomocí kterého bude vydělávat. Způsobů, jakými aplikaci zpeněžit je několik a nelze jednoznačně určit, který je nejlepší a který pro danou aplikaci bude nejvýdělečnější.

## Typy monetizace:

- **Zpoplatněné stažení**
- **Reklamy v aplikaci**
- **Platby v aplikaci**
- **Freemium**
- **Předplatná**
- **Procenta z prodejů třetích stran v aplikaci**
- **Crowdfunding a dary**
- **Sponzorství**
- **Licencování dat**

## Zpoplatněné stažení

Jedním ze základních a rozšířených typů je zpoplatněné stažení, aby si uživatel mohl aplikaci stáhnout, musí za ni zaplatit. Příkladem může být mnoho her a (převážně mobilních) aplikací.
Výhodou pro vývojáře je fakt, že i když uživatel přestane aplikaci využívat, vývojář o peníze z učiněného prodeje již nepřijde. Nevýhodou ovšem je pro změnu nutnost zaujmout svou aplikací již od začátku, aby si ji vůbec uživatel měl tendenci koupit.

## Reklamy v aplikaci

Dalším hojně rozšířeným typem jsou reklamy. Reklamy bývají převážně v aplikacích, které jsou zadarmo, nebo na webových stránkách. Reklamy lze rozdělovat podle _zpeněžení_ nebo _zobrazení._

**_Zpeněžení_** \
Peníze z reklamy lze získávat několika základními způsoby, rozlišujeme CPM, CPC, CPV a CPA. Existuje i pár dalších zkratek, ovšem ty se již tolik nevyužívají a jsou to spíše upravené metody vypsané dříve.

- **CPM** \
CPM (cost per mile) je metoda, při kterém dostanete zaplaceno za každých 1000 zobrazených reklam. A je jedno, zda na ně uživatel klikl či nikoli. Nejedná se většinou o cílené reklamy, jde spíš o takové reklamy, které se na sebe snaží upozornit a uživatel tak zjistí o existenci dané značky. Většinou se takovéto reklamy nachází po stranách aplikací.

- **CPC** \
CPC (cost per click), u tohoto modelu dostanete zaplaceno v případě, že uživatel na reklamu klikne. Nestačí tedy jen zobrazení reklamy. Takovéto reklamy již bývají cílené. Může se také jednat o čisté odkazy zasazené v textu na webové stránce.

- **CPV** \
CPV (cost per view) jsou reklamy ve formě videí, za které dostanete peníze v případě, že se uživatel na toto video podívá, většinou je v délce 30 sekund. Hry často nabízejí krátkodobý bonus za zhlédnutí právě takovéto reklamy, ve formě životu navíc, zrychlení apod.

- **CPA** \
CPA (cost per action) - aby byl možný zisk peněz, je potřeba, aby uživatel udělal určitou akci. Často jsou také uživateli za provedenou akci nabízené nějaké benefity, převážně ve formě virtuálních coinů v dané aplikaci. Reklama často bývá ve formě: „Stáhni tuto hru a dosáhni levelu 5 pro získání 1000 coinů";.

**_Zobrazení_** \
Druhým způsobem řazení je to, jak se reklamy zobrazují. Většinou se reklamy zobrazují podle jejich typu zpeněžení. Existují tzv. **bannery** , které bývají po stranách aplikace. Reklamy ve formě videí se převážně zobrazují na celou obrazovku, buď v časových intervalech nebo v případě, že si uživatel vybral tuto možnost pro získání odměny. Nadále existují ještě **nativní reklamy** , které bývají součástí aplikace, například sponzorované reklamy ve feedu Instagramu nebo Facebooku (by Meta ixdé).

## Platby v aplikaci

Tento způsob většinou využívají hry, kdy za reálné peníze nabízejí peníze do hry, skiny nebo životy navíc.

## Freemium

Freemium jsou aplikace, které je možné využívat i bez zakoupení, ovšem pro odemknutí všech funkcí, či odstranění reklam, je potřeba koupit verzi premium.

## Předplatná

Úzce souvisí s freemium aplikacemi. Uživatel je „nucen"; si každý (většinou měsíc) kupovat předplatné, pro získání prémiových funkcí, které jsou jinak běžným uživatelům zamknutá. V posledních letech se tento model značně rozšiřuje.

## Procenta z prodejů třetích stran v aplikaci

V případě, že vaše aplikace nabízí prodej uživatele mezi uživatelem, je možné si brát procenta z prodeje. Příkladem může být Steam, který dostává procenta z prodaných položek a her. Je jedno zda jde o skiny na steam marketu nebo o hry od jiných vývojářů, které jsou na steamu…

## Crowdfunding a sponzorství

Crowdfunding a sponzorství fungují na podobné bázi, jen s tím rozdílem, že u crowdfundingu dostáváte peníze od široké veřejnosti, u sponzoringu to bývá jedna společnost/člověk. Základ je stejný, musíte zaujmout, aby do vás investovali. Většinou se jedná o metodu, která bývá aplikována ještě na začátku vývoje, tedy ještě předtím, než je aplikace vypuštěna do světa. Ostatní metody vydělávají až ve chvíli, kdy jsou aplikace dostupné pro veřejnost.

## Dary

Dary bývají převážně u aplikací, které jsou zdarma. Aplikace je k dispozici zdarma, nebo za libovolný příspěvek.

## Licencování dat

Jedná se o prodávání shromážděných dat třetím stranám, avšak tato data musí být anonymní a prodávána se souhlasem uživatelů. Příkladem aplikace, která využívá této metody je aplikace Waze.
