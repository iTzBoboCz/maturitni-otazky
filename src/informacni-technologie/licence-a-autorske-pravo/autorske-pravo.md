# Autorské právo

Autorské právo (copyright) se liší v podstatě v každé zemi. A to může být jak [délkou, po které autorské právo vyprší](https://en.wikipedia.org/wiki/List_of_countries%27_copyright_lengths), tak i zněním.

Chrání pouze konkrétní díla, konkrétní vyjádření myšlenek, nikoli myšlenky či ideje.

Autorské právo k dílu získává autor při jeho vytvoření automaticky. Výjimkou bývá zaměstnanecké dílo, kde obvykle vykonává majetková autorská práva příslušný zaměstnavatel a nikoliv autor díla.

V EU a USA je dílo chráněno po dobu života autora a 70 let po jeho úmrtí, ale například v Kanadě je chráněno po úmrtí jen 50 let.

## Spoluautorství (výňatek ze zákona č. 121/2000 § 8)

> Právo autorské k dílu přísluší všem spoluautorům společně a nerozdílně.

> Spoluautorem není ten, kdo ke vzniku díla přispěl pouze poskytnutím pomoci nebo rady technické, administrativní nebo odborné povahy nebo poskytnutím dokumentačního nebo technického materiálu, anebo kdo pouze dal ke vzniku díla podnět.

> O nakládání s dílem spoluautorů rozhodují spoluautoři jednomyslně.
